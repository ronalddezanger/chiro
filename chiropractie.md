---
layout: chiro
title: Chiropractie
subtitle: Wat is chiropractie?
---

Chiropractie is een vorm van gezondheidszorg waarbij gekeken wordt naar het gehele bewegingsapparaat. U heeft geen verwijzing nodig voor een bezoek aan de chiropractor omdat de chiropractor zelf universitair is opgeleid om een diagnose te stellen, een behandelplan op te stellen en om de behandeling uit te voeren. Hierdoor heeft de chiropractor een duidelijk beeld van begin tot eind en kan de chiropractor perfect gericht advies / oefeningen geven ter preventie. In Nederland is chiropractie een aanvullende discipline op de traditionele geneeskunde, een discipline die onder de noemer "alternatieve of complementaire geneeskunde" valt. In veel andere Europese landen heeft de chiropractor zelfs een onafhankelijke behandelingsbevoegdheid zoals die van een arts of tandarts.

Binnen het bewegingsapparaat staat het zenuwstelsel centraal: het hele lichaam wordt aangestuurd door de hersenen. Van en naar de hersenen lopen alle signalen door zenuwbanen. Deze zenuwbanen lopen langs gewrichten en door spieren. Op het moment dat een van deze gewrichten of spieren niet goed functioneert, kunnen de signalen hun doel niet meer of slecht bereiken en ontstaan problemen. Aangezien de wervelkolom de "beschermhoes" is van alle zenuwen in het lichaam, speelt de wervelkolom binnen de chiropractie een cruciale rol. Niet alleen de wervelkolom maar alle gewrichten worden gecontroleerd en daar waar nodig.

Afhankelijk van waar in het bewegingsapparaat de disfuncties ontstaan, kunnen zich klachten voordoen als stijfheid, hoofdpijn, tintelingen in de armen of benen, maar ook peesontstekingen zoals bij een tenniselleboog of RSI. Zelfs duizeligheid en oorsuizen kunnen hierdoor worden veroorzaakt. Huilbaby's en baby's met een sterke voorkeurshouding hebben vaak disfuncties in de nek of rug, en zelfs bij klachten als bedplassen, moeite met concentreren, overmatig druk/actief zijn, etc. kan chiropractie soms een uitkomst bieden door de gewrichtsdisfuncties op te heffen.

Waardoor gewrichtsdisfuncties ontstaan is niet altijd even helder. Soms kan het duidelijk herleid worden tot een eerder ongeval of valpartij, soms tot een oude sportblessure, maar vaak ontstaan gewrichtsdisfuncties geleidelijk door een verkeerde houding of als gevolg van een oude operatie. In deze gevallen is de klacht vaak niet meer direct te linken aan de oorzaak. Denk bijvoorbeeld aan een oude meniscusoperatie waardoor het looppatroon tijdelijk is veranderd. Normaal gesproken wordt dit looppatroon automatisch hersteld zodra de knie hersteld is, maar dit gebeurt niet altijd. Dit kan tot gevolg hebben dat bijvoorbeeld de onderrug langdurig overbelast wordt en pijn geeft. Behandeling van alleen de onderrug in dit geval geeft vaak tijdelijke verlichting. De oorzaak (het verstoorde looppatroon) zal moeten worden opgespoord en behandeld, zodat ook op lange termijn de rugklachten wegblijven. De chiropractor is gedegen opgeleid om de oorzaak van uw klachten te vinden en deze op te lossen om zo in de toekomst de kans op.

Het opsporen van de oorzaak van uw klachten gebeurt door middel van een uitgebreide anamnese, gevolgd door een grondig onderzoek bestaande uit neurologische, orthopedische en chiropractische testen. De behandeling vindt plaats door middel van manipulaties van de gewrichtsdisfuncties (zie ook onder “De behandeling”). Dit wordt altijd gedaan met de handen door kort druk uit te oefenen op een bepaald gewricht. Ook worden hulpmiddelen gebruikt zoals bepaalde functies van de bank, of een activator, een apparaatje dat een kort stootje geeft waardoor een gewricht los(ser) getrild wordt. Welke techniek gebruikt wordt hangt af van de klachten, de bouw en de leeftijd. Deze behandeling wordt gecombineerd met massagetechnieken, het geven van advies en oefeningen om een optimaal resultaat te verkrijgen en bovenal, te behouden.
