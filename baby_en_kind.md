---
layout: page
title: Baby &amp; kind
subtitle: 
---
### Baby

De eerste maanden na de geboorte is een periode waarin u zou moeten kunnen genieten van uw baby. Niets is zo erg als een baby die continu onrustig is, huilt, niet slaapt of gewoon niet lekker in zijn/haar vel lijkt te zitten. Het onvermogen om uw baby te kunnen troosten, of het zien dat uw kleintje de rust en ontspanning niet krijgt die zo hard nodig is de eerste maanden kan heel frustrerend zijn. Dit kan zelfs de ontwikkeling van de normaal zo sterke ouder-kind band in de weg staan.

Er zijn verschillende tekenen dat uw baby niet lekker in zijn/haar vel zit. Soms zijn deze tekenen heel duidelijk, maar meestal zijn ze zo subtiel dat ze niet direct opgemerkt worden, tenzij er specifiek op gelet wordt.

Voorbeelden van tekenen dat de kleine niet lekker in zijn/haar vel zit zijn:

- Overmatig huilen (3 dagen per week (of meer) langer dan 3 uur per dag huilen)
- Darmkrampjes
- Spugen / reflux
- Slecht slapen
- Overstrekken
- Voorkeurshoudingen (bijv. altijd met het hoofd dezelfde kant op in de maxicosi zitten)
- A-symmetrische vorm van het hoofd
- Onrust
- Moeite met voeden (niet goed aan kunnen leggen, regelmatig loslaten, onrust tijdens voeden)
- Enz.

Soms wordt gezegd dat uw kleintje er wel overheen zal groeien en dat u er tot die tijd mee moet leren leven, maar dit is niet altijd waar. Vaak worden de tekenen die hierboven staan vermeld veroorzaakt door blokkades in de wervelkolom die vaak ontstaan tijdens de bevalling of net erna. Soms kunnen kleine blokkades zich heel geleidelijk aan ontwikkelen waardoor pas na een paar weken of maanden duidelijk wordt dat er iets aan de hand is.

Deze blokkades zijn vaak op te lossen met chiropractie, waardoor uw kleintje weer lekker in zijn/haar vel zal komen te zitten. Er zijn speciale onderzoeken en behandelmethodes voor de behandeling van baby’s vanaf een paar dagen oud. Hierbij wordt nooit meer druk gebruikt dan de hoeveelheid druk die u op uw oogbol kunt uitoefenen zonder dat het ongemakkelijk aanvoelt. Om uw kleintje even te “laten wennen aan de wereld” behandelen wij in onze praktijk pasgeborenen het liefst vanaf veertien dagen oud, tenzij er redenen zijn om aan te nemen dat het niet verstandig is langer te wachten met behandelen.Met behulp van de onderzoeken worden blokkades in de gewrichten of spieren opgespoord en wordt de algemene ontwikkeling van het kind beoordeeld.

De bevindingen zullen met u worden besproken en u krijgt algemene adviezen mee. Ook zullen de gevonden blokkades worden verholpen met de speciaal op baby’s gerichte behandelmethodes. Door het opheffen van de blokkades zal uw kind makkelijker kunnen bewegen en kunnen alle signalen naar het lichaam beter doorstromen. Hierdoor komt er meer rust in het lichaam en blijft er voldoende energie over voor de spijsvertering.

Ook wanneer er geen tekenen zijn van blokkades in de wervelkolom zullen wij in de praktijk verder met u meedenken over de mogelijke oorza(a)k(en) die aan bovenstaande problemen ten grondslag zou(den) kunnen liggen. Wij hebben dan ook regelmatig contact met andere beroepsgroepen in de gezondheidszorg en zullen u zeker verwijzen als wij denken dat het probleem ergens anders door veroorzaakt wordt.

### Kind

Kinderen ontwikkelen zich razendsnel en zijn zeker geen kleine volwassenen als het gaat om pijnbeleving. Vaak geven kinderen duidelijk aan dat zij pijn hebben bijvoorbeeld na een valpartij en dan is de oorzaak ook makkelijk gevonden. Maar het komt regelmatig voor dat een kind niet aan kan geven waar de pijn zit, of zelfs of er wel sprake is van pijn. Uw kind kan dan niet lekker in zijn vel lijken te zitten, hangerig zijn, moe zijn of alleen niet zichzelf zijn. Dit zijn tekenen dat er iets aan de hand is en vaak herkent u dat als ouder zijnde snel. Het opsporen van de oorzaak kan soms heel lastig zijn, tevens kan dit erg frustrerend zijn voor de ouder(s). In het bijzonder wanneer ook op het kinderdagverblijf of op school wordt aangegeven dat de ontwikkeling van uw kind eronder leidt. Ook hier kan chiropractie bij helpen!

Klachten die wij in de praktijk regelmatig zien en succesvol behandelen zijn:

- Hangerig zijn
- Vermoeidheid zonder duidelijke oorzaak
- Hoofdpijn
- Buikpijn
- Rug / nekpijn
- “groeipijn”
- Achterstand in fijne motorische ontwikkelingen
- Achterstand in grove motorische ontwikkelingen
- Bedplassen
- Onrust
- Concentratieproblemen
- Scheefgroei / scoliose
- Sportblessures

Binnen de chiropractie zijn er onderzoeksmethodes voor kinderen ontwikkeld waardoor vaak spelenderwijs kan worden gekeken waar de klachten vandaan komen, onderzoeksmethodes geheel aangepast aan de leeftijd van het kind. Vaak is de oorzaak te vinden in een blokkade van de wervelkolom of van de gewrichten in de armen of benen in combinatie met een onbalans in de spierspanning of een verstoorde prikkelverwerking.Soms is het verband heel duidelijk, bijvoorbeeld: een niet goed herstelde verstuikte enkel kan het looppatroon verstoren en daardoor pijn geven in de knie of de onderrug. Maar soms is het ook minder duidelijk, bijvoorbeeld: een blokkade hoog in de nek kan onrust, slaapproblemen en concentratieproblemen geven zonder dat uw kind aangeeft dat hij/zij last heeft van de nek of van hoofdpijn.

Tijdens een eerste consult zal het onderzoek gedaan worden en zullen de bevindingen met u worden besproken. De gevonden blokkades en overmatige spierspanning zullen worden verholpen met de behandelmethodes die aangepast worden aan bouw en leeftijd van uw kind.  Daarnaast zal uw kind adviezen en/of oefeningen meekrijgen.

Ook wanneer er geen tekenen zijn van blokkades in de wervelkolom zullen wij in de praktijk verder met u meedenken over de mogelijke oorza(a)k(en) die aan bovenstaande problemen ten grondslag zou(den) kunnen liggen. Wij hebben dan ook regelmatig contact met andere beroepsgroepen in de gezondheidszorg en zullen u zeker verwijzen als wij denken dat het probleem ergens anders door veroorzaakt wordt.

Wilt u meer weten over dit onderwerp? Bel of mail dan gerust naar onze praktijk. Wij hebben verschillende informatie folders klaarliggen en als u specifieke vragen heeft kan één van onze chiropractoren altijd telefonisch contact met u opnemen. 
