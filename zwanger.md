---
layout: page
title: Zwanger
subtitle: Klachten die regelmatig voorkomen rondom een zwangerschap
---

De zwangerschap is een periode waarvan u zou moeten genieten, maar dit plezier kan worden ontnomen door pijn rond het bekken of in de lage rug. Vaak worden namen genoemd als bekkenpijn, bekkeninstabiliteit of symfysiolyse. 

Klachten die regelmatig voorkomen rondom een zwangerschap zijn:

- Bekkeninstabiliteit
- Ischias
- Hernia
- Pijn rondom het schaambeen
- Uitstralende pijn langs de binnenkant van het bovenbeen of naar de lies
- Pijn in de onderrug
- Pijn rond het stuitje
- Nekpijn
- Hoofdpijn
- Carpaal tunnel syndroom
- Pijn bij de ribben
- Bekkenpijn na de bevalling

Er wordt vaak gezegd dat dit erbij hoort en dat er niets aan te doen is, maar chiropractie kan veel verlichting geven bij deze klachten.(bron: informatiefolder Leids Universitair Medisch Centrum)

![Afbeelding bekken](/assets/images/bekken.jpg)

Het bekken vormt een ring (zie afbeelding hierboven). Er zijn 3 gewrichten die het bekken verbinden: 2 SI gewrichten (tussen sacrum en ilium) en 1 symfyse (symphysis pubis). Tijdens de zwangerschap worden de pezen en kapsels rondom de gewrichten onder hormonale invloed rekbaarder, zodat het bekken kan openen voor de bevalling. Dit kan instabiliteit van het bekken veroorzaken en bovenstaande klachten geven. Veel klachten ontstaan rond de 20ste week van de zwangerschap (soms al eerder), doordat de hormonen de overhand nemen en het kind sneller groeit, waardoor de lichaamshouding verandert en overbelasting van het bekken kan ontstaan. Zeker wanneer er sprake is van een blokkade ergens in het lichaam waardoor er nog meer belasting op het bekken komt. Ook na de bevalling kan het zonder behandeling maanden duren voor het bekken naar de oude staat terugkeert en  klachten verdwijnen. 

Tijdens het eerste consult in onze praktijk zal er worden gekeken waar de knelpunten zitten in uw lichaam (bijv. schaambeen, bekken, rug en nek of er is misschien een beenlengte verschil dat nu pas merkbaar wordt door de grote belasting). De knelpunten zullen worden behandeld met behandeltechnieken die speciaal aangepast worden aan de fase van uw zwangerschap. Zelfs tot op de dag voor de bevalling kunt u behandeld worden. De behandelbank kan ook zo worden aangepast dat u nog tot op het eind op de buik kunt liggen als dit nodig is voor de behandeling. Daarnaast krijgt u uitleg en advies over de klacht en indien nodig krijgt u oefeningen mee. Wanneer de spanningen rondom het bekken minder zijn zullen de klachten afnemen en kan uw baby zich makkelijker kan bewegen en zich beter positioneren voor de bevalling. 
Ook na de bevalling kunt u terecht om het herstel te bevorderen. 

Tijdens de zwangerschap hebben wij vaak even contact met de verloskundige en, indien nodig, de bekkenfysiotherapeut om informatie uit te wisselen zodat we u zo goed mogelijk kunnen helpen. Ook wanneer er geen tekenen zijn van blokkades in de wervelkolom zullen wij in de praktijk verder met u meedenken wat dan de oorzaak zou kunnen zijn van de klachten en we zullen u zeker verwijzen als wij denken dat het probleem ergens anders door veroorzaakt wordt.  

Wilt u meer weten over dit onderwerp? Bel of mail dan gerust naar onze praktijk. Wij hebben verschillende informatie folders klaarliggen en als u specifieke vragen heeft kan één van onze chiropractoren altijd telefonisch contact met u opnemen.